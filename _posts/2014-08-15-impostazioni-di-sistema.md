---
layout: post
title: "Impostazioni di sistema"
excerpt: "All'inizio del nostro viaggio vogliamo ripensare ad alcuni luoghi comuni, per iniziare insieme dalla stessa linea di partenza"
tags: []
---

# Revisione e aggiornamento
Gesù, ci racconta l'evangelista Matteo, inizia il suo ministero con le Beatitudini, revisione e aggiornamento dieci comandamenti dati a Mosé sul monte Oreb. Dio gettò allora le basi dell'Alleanza, delle regole che aiutassero il popolo ebraico ad affrontare l'Esodo verso la terra promessa e il durissimo banco di prova del deserto. In generale servivano per regolare il rapporto tra l'uomo e Dio.

Invece, Nell'ottica rinnovata del Vangelo, Gesù rielabora le regole di comportamento in senso positivo, non abbandonando, ma alzando il livello del discorso, in vista dell'imminente avvento del Regno di Dio.

Due _decaloghi_ ben diversi che ci fanno intuire che all'inizio di ogni viaggio abbiamo bisogno di una cartina, la più chiara possibile, che ci indichi la via. Durante il viaggio poi scopriremo tante cose e diventeremo esperti di quel luogo, tanto che la cartina diventerà parte di noi e non avremo bisogno più bisogno di consultarla _(finché non ci perderemo di nuovo)_.

Per questo identificare i __dieci comandamenti__ come il nucleo del messaggio cristiano è quantomeno riduttivo. Sarebbe come confondere una cartina utile, ben stampata e facile da consultare, con la bellezza del paesaggio che quel percorso ci regala: due ordini di grandezza ben diversi.

# Da dimenticare?
Essi sono tuttavia un ponte stupendo per avvicinare e fare arrivare a Dio coloro che sono lontani e non riescono a trovarlo. Sono princìpi scritti nel cuore dell'uomo, affermati non in un forza di una autorità, ma donati da un Dio _sconosciuto ma non lontano, per farsi conoscere ed incontrare. Una via è già stata tracciata, sei pronto ad iniziare questo viaggio?